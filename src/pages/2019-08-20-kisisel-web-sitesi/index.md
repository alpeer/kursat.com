---
date: "2019-08-20"
path: "/kisisel-web-sitesi"
title: "Kişisel Web Sitesi"
category: "Yazılım"
sources:
- Create a list by starting a line with
- Sub-lists are made by indenting 2 spaces
- Create a list by starting a line with
- Sub-lists are made by indenting 2 spaces
- Create a list by starting a line with
- Sub-lists are made by indenting 2 spaces
- Create a list by starting a line with
- Sub-lists are made by indenting 2 spaces
---

Kişisel web sitemi düzenli olarak değiştiriyorum ve bunları GitHub profilimde yedekliyorum. İsteyen herkes kodları forklayıp düzenleyip kullanabilir. Her seferinde farklı bir teknolojiyi denemek amaçlı kod yazardım. Bu sefer ise olabildiğince minimal bir bakış açısıyla yaklaştım.

İlk zamanlar PHP ile bir blog sitesi geliştirmiştim. (Bu halinin yedeğini maalesef almadım, o yüzden GitHub profilimde yok.)

Ardından bloglarımı Medium’da tutmaya karar verdim ve kişisel sitemi hakkımda, referanslar vb içeren bir site haline çevirdim. React ve React Router kullanarak tek sayfa olarak geliştirdim (v1.omergulcicek.com).

## “Less is More”

Ve son olarak bu makaleyi yazmamı sağlayan hali; tasarıma eklenecek şey kalmadığında değil, çıkarılacak şey kalmadığında o tasarım olmuştur felsefesiyle hareket ettim.

Bir gün iş çıkış saatlerine yaklaşırken çalışma arkadaşım Muhammed, VueJS’in kurucusu olan Evan You’nun sitesini gösterdi (evanyou.me); sade ve amaca yönelik olmasıyla dikkatimi çekti. Ben kendi sitemi böyle yapsam nasıl olurdu diye kafamda canlandırmaya başladım. Siteyi incelediğimde, sade evet ama biraz basit kaldığını farkettim. Küçük dokunuşlarla nasıl daha şık yapabilirim diye düşünürken, beğenerek takip ettiğim bir Frontend Developer olan Jeremy Thomas’ın sitesini (jgthms.com) inceledim. Ana sayfasında kullandığı smile ve renklendirmeleri kendime uyarlamaya çalıştım.

### Renk Paleti

Sitede beyaz renk hakim. Bunun dışında kişisel projelerim ve sosyal ağların kendi marka renklerini kullandım. Sitemin tema rengini ise turuncu tonlarından seçtim (#ffca28). Her projemde farklı renkleri seçmeyi seviyorum.

### Yazı Stili

Sitede yazı stili olarak Quicksand kullandım. Google Fonts sitesinde ücretsiz olarak bulabilirsiniz.
